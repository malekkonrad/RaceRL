# 🏎️ RaceRL
Autonomous racing with reinforcement learning.

## Opis projektu

Projekt zakłada stworzenie trójwymiarowej symulacji wyścigów samochodowych, w której uczestniczą autonomiczni kierowcy sterowani przez algorytmy uczenia ze wzmocnieniem (Reinforcement Learning). Środowisko będzie obejmować różnorodne tory wyścigowe oraz realistyczną fizykę jazdy, uwzględniającą takie zjawiska jak opory powietrza, drafting, downforce czy przyczepność opon.

Każdy pojazd w symulacji będzie kontrolowany przez agenta AI, który na podstawie obserwacji środowiska - takich jak wektor prędkości i kierunku samochodu, informacje o nadchodzących zakrętach (odległość i typ), stopień poślizgu kół oraz dane z zestawu promieni (raycastów) mierzących odległość od przeszkód - podejmie decyzje dotyczące sterowania.

Agent będzie dysponował trzema ciągłymi parametrami sterującymi: skrętem kół (zakres od -1 do 1), pedałem gazu i pedałem hamulca. Celem każdego agenta będzie ukończenie wyścigu w jak najkrótszym czasie, rywalizując z innymi uczestnikami o zwycięstwo.

System ma umożliwiać interakcje między agentami, w tym zderzenia, wyprzedzanie i wykorzystanie efektów aerodynamicznych przeciwników. Zakłada się, że w trakcie treningu agenci nauczą się złożonych strategii wyścigowych, takich jak drafting czy tandem racing, odzwierciedlających realistyczne zachowania kierowców w profesjonalnych wyścigach.



## Cel projektu

Stworzenie inteligentnego systemu wyścigowego z wykorzystaniem reinforcement learning, w którym agenci AI najpierw uczą się podstaw jazdy, a następnie rozwijają umiejętności kompetytywnego ścigania się ze sobą w czasie rzeczywistym. Projekt zakłada progresywne nauczanie agentów - od podstawowych umiejętności sterowania pojazdem, przez optymalizację tras, aż po zaawansowane strategie wyścigowe i interakcje między konkurującymi agentami.



## Zakres projektu

#### Środowisko symulacyjne
- Budowa kompletnego środowiska wyścigowego 3D w Unity (tor, checkpointy, system detekcji kolizji)
- Integracja Unity ML-Agents Toolkit
- Implementacja fizyki pojazdów (realistyczna jazda, przyczepność, zarządzanie prędkością)
- System wizualizacji i monitorowania treningu

#### Modelowanie agentów
- **Etap 1: Podstawowa jazda** - agent uczy się trzymać tor, nie wypadać, kontrolować prędkość
- **Etap 2: Optymalizacja** - minimalizacja czasu okrążenia, optymalne tory przejazdu zakrętów
- **Etap 3: Wyścigi kompetytywne** - strategie wyprzedzania, obrona pozycji, świadomość przeciwników

#### Systemy uczące
- Projektowanie przestrzeni obserwacji (raycasty, prędkość, pozycja na torze, pozycje przeciwników)
- Definiowanie przestrzeni akcji (sterowanie, przyspieszenie, hamowanie)
- Funkcje nagród dostosowane do każdego etapu uczenia
- Curriculum learning - stopniowe zwiększanie trudności

#### Metryki i analiza
- Podstawowe: średni czas okrążenia, procent ukończonych okrążeń bez kolizji, liczba kolizji na wyścig
- Zaawansowane: liczba wyprzedzeń, obronione pozycje, analiza linii przejazdu, stabilność prędkości i sterowania (jako odchylenie standardowe prędkości i kąta skrętu)



#### Wizualizacja i prezentacja
- System kamer do obserwacji wyścigu
- UI z informacjami o wyścigu (pozycje, czasy okrążeń)
- Narzędzia do analizy postępów treningu (wykresy, statystyki)
- Demo finałowe z wyścigiem na żywo




## Harmonogram

###  Tydzień 1 (13-17.10): Inicjalizacja projektu
- [ ] Instalacja i konfiguracja środowiska Unity oraz ML-Agents Toolkit
- [ ] Zapoznanie się z środowiskiem Unity oraz przegląd dokumentacji ML-Agents
- [ ] Stworzenie podstawowego projektu Unity z prostym torem

### Tydzień 2 (20-24.10): Podstawowe środowisko treningowe
- [ ] Modelowanie prostego toru wyścigowego (prosta + kilka zakrętów)
- [ ] Implementacja systemu checkpointów
- [ ] Podstawowa kamera i oświetlenie
- [ ] Import lub stworzenie prostego modelu pojazdu 3D

### Tydzień 3 (27-31.10): Fizyka pojazdu
- [ ] Konfiguracja Rigidbody i colliderów
- [ ] Implementacja systemu sterowania (WheelColliders)
- [ ] Podstawowa fizyka: przyspieszanie, hamowanie, skręcanie
- [ ] Testowanie manualnego sterowania (klawiatura)

### Tydzień 4 (3-7.11): Integracja ML-Agents
- [ ] Integracja ML-Agents Toolkit z projektem
- [ ] Konfiguracja agentów i środowiska
- [ ] Implementacja podstawowych funkcji nagród
- [ ] Testowanie i debugowanie agentów

### Tydzień 5 (10-14.11): Pierwszy trening - podstawowa jazda
- [ ] Uruchomienie pierwszego treningu (algorytm PPO)
- [ ] Monitoring TensorBoard
- [ ] Iteracyjne dostrajanie nagród i obserwacji
- [ ] Agent przechodzący prosty tor bez wypadania

### Tydzień 6 (17-21.11): Rozbudowa środowiska treningowego
- [ ] Projektowanie bardziej skomplikowanego toru (więcej zakrętów, wzniesienia)
- [ ] Implementacja randomizacji środowiska (różne kolory, tekstury)
- [ ] Optymalizacja performance'u treningu

### Tydzień 7 (24-28.11): Optymalizacja funkcji nagrody
- [ ] Zaawansowane nagrody: bonus za prędkość, kara za zbyt ostre manewry
- [ ] Nagrody za optymalne linie przejazdu (apex points)
- [ ] Testowanie różnych wag nagród

### Tydzień 8 (1-5.12): Curriculum Learning
- [ ] Implementacja poziomów trudności toru
- [ ] Stopniowe wprowadzanie bardziej skomplikowanych sekcji
- [ ] Automatyczna zmiana trudności w zależności od postępów

### Tydzień 9 (8-12.12): Przygotowanie do wyścigów - Multi-Agent
- [ ] Rozszerzenie sceny o możliwość wielu agentów jednocześnie
- [ ] System detekcji innych pojazdów (raycasty, sensory)
- [ ] Rozszerzona przestrzeń obserwacji (pozycje przeciwników)
- [ ] Zarządzanie kolizjami między agentami

### Tydzień 10 (15-19.12): Self-Play - trening kompetytywny
- [ ] Konfiguracja ML-Agents Self-Play
- [ ] Nagrody za wyprzedzanie przeciwników
- [ ] Kary za zderzenia (ale nie za bliskość)
- [ ] Nagrody za obronę pozycji

### Tydzień 11 (7-9.01): Zaawansowane strategie wyścigowe
- [ ] Fine-tuning nagród dla strategii (blokowanie, zajmowanie idealnej linii)
- [ ] Implementacja "świadomości wyścigu" (pozycja w stawce)
- [ ] Różne style jazdy (agresywny vs defensywny)
- [ ] Long-term planning rewards

### Tydzień 12 (12-16.01): System wyścigowy i UI
- [ ] Implementacja systemu startu wyścigu (grid startowy, countdown)
- [ ] System zliczania okrążeń
- [ ] Klasyfikacja na żywo
- [ ] UI: pozycje, czasy, najszybsze okrążenie
- [ ] System kamer (śledząca lidera, swobodna, onboard)

### Tydzień 13 (19-23.01): Wizualizacja i analiza
- [ ] Dashboard z metrykami treningu
- [ ] Wizualizacja decyzji agenta (debug rays, heatmapy)
- [ ] Statystyki: średnie czasy, Win Rate, liczba wyprzedzeń

### Tydzień 14 (26-30.01): Prezentacja i dokumentacja
- [ ] Finalna dokumentacja projektu (architektura, wyniki eksperymentów)
- [ ] Analiza wyników (porównanie metod, wykres learning curves)
- [ ] Wnioski i możliwe rozszerzenia




## Środowisko i zależności
- Unity 6.0 (6000.0.59f2) [LTS] 
- ML-Agents Toolkit (wersja zgodna z Unity 6.0) [link](https://github.com/Unity-Technologies/ml-agents)
- Python 3.10.12 (zgodna z ML-Agents Toolkit)
- TensorBoard
- Numpy, PyTorch



## Rezultaty projektu
- Wytrenowany agent RL zdolny do samodzielnego przejazdu toru w realistycznym środowisku 3D
- Środowisko wyścigowe umożliwiające symulacje wieloagentowe
- Zestaw metryk i narzędzi analitycznych do oceny zachowania agentów i ich strategii w wyścigach
- Dokumentacja techniczna i raport końcowy opisujący proces uczenia i obserwacje



## Autorzy
- Konrad Małek
- Mateusz Kotarba